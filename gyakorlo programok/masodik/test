Önálló laboratórium

A tantárgy angol neve: Project Laboratory

Adatlap utolsó módosítása: 2008. január 29.
Budapesti Műszaki és Gazdaságtudományi Egyetem
Villamosmérnöki és Informatikai Kar 	

Villamosmérnöki alapszak   

Beágyazott és irányító rendszerek szakirány   

Számítógép-alapú rendszerek ágazat   
Tantárgykód 	Szemeszter 	Követelmények 	Kredit 	Tantárgyfélév
VIAUA354 	6 	0/0/4/f 	5 	 
3. A tantárgyfelelős személy és tanszék
Dr. Tevesz Gábor,
4. A tantárgy előadója
Név:	Beosztás:	Tanszék, Int.:
Dr. Tevesz Gábor	egyetemi docens	AAIT
Szabó Zoltán	tanársegéd	AAIT
5. A tantárgy az alábbi témakörök ismeretére épít
A választott témától függően a szakmai törzsanyagra, illetve az adott szakirány tárgyaira.
6. Előtanulmányi rend
Kötelező:
Szakirany("AVIszgalr", _)

A fenti forma a Neptun sajátja, ezen technikai okokból nem változtattunk.

A kötelező előtanulmányi rendek grafikus formában itt láthatók.
Ajánlott:

-
7. A tantárgy célkitűzése

A tárgy célja a szakirányban tanult ismeretek elmélyítése és gyakorlati tapasztalatok megszerzése egy szűkebb, a hallgató egyéni érdeklődésének megfelelő tématerületen. Alapvető célkitűzés, hogy erről a szűkebb szakterületről a hallgató az átlagos hallgatói ismereteket meghaladó felkészültséget szerezzen, és a tárgy keretében végzett munkáját – megfelelő előrehaladás esetén – a szakdolgozat keretében is hasznosítani, illetve folytatni tudja.
8. A tantárgy részletes tematikája

·       Az önálló labor félévét megelőző vizsgaidőszakban a hallgatók a szakirány- és ágazatválasztásuknak megfelelően jelentkeznek a meghirdetett konkrét témákra, vagy témacsoportokra, lehetőleg a leendő konzulenssel egyeztetve a feladatot.

·       A tantárgy részletes tematikáját, lebonyolításának módját a témavezető az első oktatási héten megtartandó első gyakorlat alkalmával határozza meg. Ennek a témától függő fázisai a következők lehetnek: irodalmazás, rendszertervezés, tervek készítése, kísérletek végzése és kiértékelése, deszkamodell szintű berendezések készítése, ellenőrző mérések végzése, végleges megoldás megtervezése és elkészítése, tesztelés, dokumentálás. 

·       A szorgalmi időszak utolsó hetében mindenkinek be kell számolnia a félév során végzett munkájáról. A beszámoló formája egy 10-15 perces előadás. Az előadásokhoz számítógépes kivetítőhöz előkészített anyagok (prezentációk) használatát várjuk el a hallgatóktól. Az előadásokat úgy szervezzük meg, hogy a hasonló témájú feladatokon dolgozó hallgatók (általában 8-12 fő) lehetőleg egy csoportba kerüljenek. Az adott csoporton belül a hallgatók és a konzulensek az összes előadást meghallgatják.

·       A szorgalmi időszak utolsó napjáig el kell készíteni, és be kell adni a féléves munkáról szóló írásos beszámolót, illetve a magyar és angol nyelvű (1/2 - 1 oldalas) tartalmi összefoglalót.
9. A tantárgy oktatásának módja (előadás, gyakorlat, laboratórium)

Kiscsoportos foglalkozás keretében (max. 2-3 fő) a témavezető oktató irányításával történik a választott téma kidolgozása. Több hallgató munkája esetén minden hallgató munkájának azonosíthatónak, és külön-külön értékelhetőnek kell lennie. A téma jellegétől függően a gyakorlat helyszíne lehet a tanszéki laboratórium, számítógépterem, könyvtár vagy külső cég által biztosított munkahely. A téma műveléséhez szükséges munkahely, gépidő, beszerzések, eszközök, anyagok biztosítása a konzulens feladata.

A téma kidolgozását önállóan, de a konzulens felügyelete alatt kell végezni.
10. Követelmények

a.             A szorgalmi időszakban:  a félévközi jegy megszerzéséhez a témát ki kell dolgozni a konzulenssel megbeszélt mélységig, meg kell tartani az előadást, és be kell adni az írásos beszámolót és tartalmi összefoglalókat.

b.             A vizsgaidőszakban:      nincs

c.              Elővizsga:                      nincs
 

A félévközi jegyet a témavezető határozza meg a félévközi munka elvégzett mennyisége és minősége, valamint az előadás és a beadott írásos anyagok értékelése alapján.
11. Pótlási lehetőségek
A munka félévközi ütemét és az esetleges elmaradások pótlását a hallgatónak a témavezetővel kell egyeztetnie.
12. Konzultációs lehetőségek
A témavezetővel egyeztetett időpontban és gyakorisággal.
13. Jegyzet, tankönyv, felhasználható irodalom

A témavezető útmutatása illetve az irodalomkutatás alapján.
14. A tantárgy elvégzéséhez átlagosan szükséges tanulmányi munka
Kontakt óra	 56
Irodalomkutatás	 25
Téma önálló kidolgozása	 50
Írásos beszámoló elkészítése	 15
Felkészülés a szóbeli beszámolóra	 4
Összesen	 150
15. A tantárgy tematikáját kidolgozta
Név:	Beosztás:	Tanszék, Int.:
Dr. Tevesz Gábor	egyetemi docens	AAIT
